# **Projecte UF5 24/25 - Joc de les Batalletes Galàctiques**

En aquest projecte, haureu de crear un joc de tauler anomenat *Batalletes Galàctiques*, ambientat en una guerra espacial entre dues flotes d'estrelles oposades. Cada jugador controlarà una flota amb diferents naus espacials, i l'objectiu serà destruir la nau **Mare Comandant** de l'altre bàndol. El joc es jugarà des de la consola, entre dos usuaris.

### **Consideracions:**

El projecte és força obert i haurà d'incloure els conceptes d'**herència, abstracció i encapsulació**, així com altres elements apresos durant el curs. El joc haurà de complir les següents normes:

1. **Tauler i representació de les naus:**
    - El tauler serà de 8x8 (un sector galàctic), on cada nau es representarà amb una lletra majúscula o minúscula segons el bàndol:

| **Lletra** | **Tipus de nau** |
| --- | --- |
| **M** | Nau Mare Comandant |
| **F** | Fragata |
| **C** | Caçabombarders |
| **E** | Exploradora |
| **D** | Drons de combat |
- Les lletres majúscules representen la flota Alfa, i les minúscules la flota Beta.
1. **Regles de moviment i combat:**
    - Cada tipus de nau té unes regles senzilles per al moviment:
        - **Nau Mare Comandant (M):** Es mou una casella en qualsevol direcció.
        - **Fragates (F):** Mouen fins a 2 caselles en línia recta i poden atacar naus a una distància màxima de 2 caselles.
        - **Caçabombarders (C):** Es mouen com el cavall en escacs (en L) i poden destruir qualsevol nau que ocupi la casella de destí.
        - **Exploradores (E):** Es mouen en diagonal qualsevol nombre de caselles, però no poden atacar.
        - **Drons de combat (D):** Es mouen una casella cap endavant i ataquen en diagonal (com els peons dels escacs).
    - Quan una nau es mou a una casella ocupada per una nau enemiga, es considera que l'ataca i la destrueix **(excepte les naus exploradores)**.
2. **Condicions de finalització del joc:**
    - El joc acaba quan la **Nau Mare Comandant** d’un dels jugadors és destruïda.
3. **Interacció amb l'usuari:**
    - Els jugadors han d’introduir les coordenades del moviment en format "lletra" (a-h) per a les columnes i "nombre" (1-8) per a les files (per exemple: e2 a e4).
    - Si el moviment no és vàlid, s'haurà de tornar a demanar.
    - Cada torn es mostrarà el tauler actualitzat per consola.
4. **Especificacions del tauler inicial:**
    - Les naus han d’estar col·locades simètricament per cada bàndol, ocupant les dues primeres files per a cada jugador.
    - Exemple d’una configuració inicial:

```jsx
c d d e f m f d
d f e . . e f d
. . . . . . . .
. . . . . . . .
. . . . . . . .
D F E . . E F D
C D D E F M F D
```

### **Requisits tècnics:**

- El projecte haurà d’incloure un mínim de 3 classes:
    1. **BatalletesGalàctiques**: La classe principal que controla la partida.
    2. **SectorGalactic**: Per gestionar el tauler i les regles del joc.
    3. **Nau**: Una classe abstracta base de la qual heretaran les diferents naus (Mare Comandant, Fragata, etc.).

Sort i que guanyi el millor!
